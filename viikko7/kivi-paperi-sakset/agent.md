Tehtävän alkuvaiheessa agentti auttoi hyvin ja päädyttiin ratkaisuun, joka vaikutti toimivalta. Perusrakenne ja alkuperäiset vaatimukset saatiin täytettyä. Ongelmia alkoi kuitenkin ilmetä siinä vaiheessa, kun ohjelmaan alettiin toteuttaa lisäominaisuutta. Tällöin agentin ehdottamat muutokset johtivat virheisiin, eikä lopullinen ratkaisu ollut heti täysin toimiva. Ohjelman toimivuutta tarkastelin käsin ja kirjoitettujen testien osalta. Lisäominaisuuden lisäämisen jälkeen yli puolet testeistä ei mennyt läpi, sillä oli vaikutuksia myös aiemmin toimineisiin osiin. Tämä heikensi luottamusta siihen, että ratkaisu olisi kaikilta osin oikein ilman perusteellista uudelleentestausta. Alkuvaiheessa komentoja tarvittiin melko vähän, sillä agentti ymmärsi tehtävänannon hyvin. Lisäominaisuutta toteutettaessa ohjeistusta ja tarkentavia pyyntöjä tarvittiin selvästi enemmän. Agentin tekemät testit olivat aluksi kelvollisia ja auttoivat varmistamaan perustoiminnallisuuden. Koodi oli rakenteeltaan selkeää ja ymmärrettävää. Agentti ei koskenut edellisen tehtävän koodiin, lisäsi vain riippuvuudet, app.py, testit ja templaatit. Opin, että agentit ovat hyödyllisiä ainakin simppeleissä tehtävissä, mitkä eivät vaadi kovin isoja muutoksia.

